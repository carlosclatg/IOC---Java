Alguns de vosaltres m'heu començat a preguntar per les PAFs... així que us comento alguns aspectes.

Haureu sentit que les PAFs d'aquest mòdul són una mica llargues, i és cert, per això la insistència en fer les EACs, ja que les PAFs es basen i complementen aquestes.

Us faig algunes reflexions de cara a les PAFs.

A aquest semestre es fa una valoració molt alta de les notes de l’avaluació continuada. Aquest és un tema que heu de tenir molt en compte.

Aquesta assignatura té com a objectiu que aprengueu quatre conceptes sobre les interfícies gràfiques, els seus components, la seva documentació i la seva distribució, però no fa incidència en un determinat llenguatge de programació o eina tipus IDE, per aquesta raó us hem donat total llibertat amb aquestes eleccions.

El que si que ens quedava clar és que, tenint en compte que les PAFs són completament teòriques, li havíem de donar molta més importància a les EACs, ja que no es pot valorar en una prova escrita algunes habilitats pràctiques que heu de desenvolupar en aquesta assignatura.

Les PAFs, això sí, s’han preparat semblants a les d’altres semestres. El més important és el saber justificar la raó de les decisions presses, per això el més important, el que més es valora a les PAFs, és justificar tot el que afirmeu: les raons per les que afirmeu que una determinada web té usabilitat o no, les raons per les que cal un tipus de documentació o un altre, ...

Us faig alguns comentaris que us ajudin a preparar les PAFs, que, de fet, són semblants als que s’han fet servir altres semestres.

Recordeu que:

Teniu dues convocatòries per a superar les PAFs, la primera el 12 de Gener i la segona, en el cas que tingueu que anar, el 26 de Gener.
Les notes d’avaluació continuada assolides no es perden per presentar-se a la PAF1.
A les PAFs tindreu la prova dividida en dos parts: la UF1 i la UF2. Cada UF s’avalua i cal aprovar-la per separat.
Per exemple, si un de vosaltres té un 5,5 d’avaluació continuada a la UF1 i, a la PAF1, obté un 2 de la prova de la UF1, la seva nota final serà un 3.05. Aquest o aquesta alumne es podrà presentar a la PAF2 conservant el 5,5 d’avaluació continuada a la UF1 que ja tenia.         
La prova serà en paper, és a dir, no hi haurà cap exercici amb suport informàtic.
Els exercicis de les PAFs tenen una base molt important en les EACs que heu realitzat i en les vostres respostes lliurades.
També és important que reviseu els conceptes teòrics o algunes definicions dels materials del mòdul.
No es demanarà la programació de cap interfície, però si que caldrà saber interpretar alguns dels llenguatges que s’han utilitzat en alguna EAC. Si que heu de conèixer la sintaxis d'XML i d'XSLT.
Podrà haver-hi alguna pregunta tipus test o de relació de conceptes on les respostes errònies restaran punts.
És molt important (el que més) que reviseu les EACs, tant les propostes de solucions que s’han fet públiques com les solucions que vosaltres heu proposat.
No dubteu en utilitzar els fòrums de l’aula o en contactar amb mi per a qualsevol dubte que tingueu.